# 13th Zagreb WordPress Meetup

[meetup.com link](https://www.meetup.com/zagreb-wordpress-meetup/events/286111254/)

# Details

Pozdrav svima!

Nakon poduže stanke što se tiče online meetupa i još duže što se tiče offline metupa, početkom lipnja (točnije 8. lipnja) nastavljamo dalje s našim meetupom i to uživo :)

Domaćin je Cinnamon agency, a ugostit će nas u svom novootvorenom uredu na Slavonskoj aveniji 6a na 9. katu s odličnim pogledom i ogromnom terasom za druženje.

Ovaj puta ćemo imati dvije zanimljive teme.

Jedna se tiče pristupačnosti weba (accessibility), a druga o razvoju blokova i stranice koristeći ACF.

Da ne ostanemo žedni osim vode za pivo će se pobrinuti mala zanatska pivovara Prostor brewing iz Desinića :)

Očekuju nas nagrade na raffleu (Weglots licenca i dvije JetBrains licence).

Vidimo se 8. lipnja u 18 sati.

Prijava je obavezna (i besplatna) putem meetup.com.

Raspored:

## Agenda:

### 18:00 - 18:15 Okupljanje i uvod

----------------
​
### 18:15 - 18:45 : Web za svakoga: uvod u pristupačnost

Moć weba je u njegovoj univerzalnosti, riječima Tima Bernersa-Leeja. Pristupačnost njega svima, neovisno o poteškoćama, ključan je aspekt toga.
U ovom predavanju, pričat ćemo o akomodacijama korisnicima s raznim vrstama poteškoća, kako raditi pristupačne web stranice i aplikacije, standardima i resursima za pristupačnost i zašto vam plugini neće pomoći, kao i curb-cut efektima pristupačnosti - odnosno zašto pristupačne web stranice donose boljitak svima koji ih koriste, kao i njihovim vlasnicima.

_Mario Borna Mjertan_, Web/WP Engineer, Infinum

Mario Borna Mjertan je web/WP engineer u Infinumu te koautor Infinumovog Web Accessibility vodiča. Također studira matematiku i bavi se popularizacijom znanosti. Voditelj je projekta Znanstvenik u meni, povremeni autor na Summer School of Science blogu, a webom se bavi praktički od kad zna za sebe, što mu obično ide bolje od pisanja biografije.
Svjestan je da je to isfurano, ali voli šetati plažama u sumrak uz duge filozofske rasprave i loše fore o zdravstvenom stanju umjetnika u Srbiji.
​
### 18:50-19:20 : Advance custom fields kao framework

Možemo li ACF koristiti kao nešto drugo osim za registraciju meta polja?
U ovom predavanju Igor će pokazati kako se ACF može koristiti kao framework za izradu custom blokova. Proći ćemo kroz samu teoriju izrade, a kasnije ćemo prezentirati osnovni način primjene koju Igor koristi u svakodnevnom radu.

_Igor Marović_

Igor je muž i tata male Nie te developer s desetogodisnjim iskustvom. WordPressom se bavi vec 6 godina.
Iako je krenuo kao samouki developer, svoje vještine je specijalizirao preko web tečaja na Algebri te studija multimedijskog računarstva.
Do sada je radio u više firmi (Benescio informatika, Dips, Neuralab) gdje je stekao različita iskustva i upoznao nove načine developmenta.
Trenutno ima vlastitu firmu koja se bavi izradom web stranica, trgovina i grafičkim dizajnom te surađuje sa drugim hrvatskim agencijama poput AM2.
Voli društvo, pivo, ukulele i kuhanje.
​
### 19:30 - 19:40 Raffle

