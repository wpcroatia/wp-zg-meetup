# 11th Zagreb WordPress Meetup

[meetup.com link](https://www.meetup.com/zagreb-wordpress-meetup/events/281019331/)

# Details

Pozdrav svima!

Nakon poduže stanke nastavljamo dalje.

Ovaj puta ćemo imati dvije zanimljive teme. Ako vas zanima kako upravljati s vašom WordPress instancom preko terminala i kako riješiti trenutne probleme oko fluidnog dizajna onda je ovaj meetup za vas:)

Očekuju nas nagrade na raffleu (Weglots licenca i dvije JetBrains licence).

Za prisustvovanje će vam trebati zoom klijent, link ćete dobiti kada RSVP-te na event.

Vidimo se 29. rujana u 18 sati.

Prijava je obavezna (i besplatna) putem meetup.com.

## Agenda:

### 18:00 - 18:15 : Okupljanje i uvod

----------------

### 18:15 - 19:00 : WordPress Kroz Terminal

Sjećate se famoznog "5 minuta" instalacijskog procesa za WordPress?
Pogledat ćemo što WP-CLI može napraviti u 5 minuta. I sve ostalo što se može dogoditi u terminalu u 40 minuta. Možda ćemo učiniti WordPress sigurnijim. Ili ćemo ga strgati.

Ovo nije klasična prezentacija. U stvarnom vremenu ćemo raditi u terminalu (live coding): preko SSH-a ćemo administrirati vaš WordPress i WordPress development; usput puštajući pokojeg Krakena.

_Milana Cap_, freelance developer, Toptal

Milana Cap je freelance WordPress/PHP inženjer u Toptalu, predstavnik WordPress dokumentacijskog tima na wordpress.org-u i Documentation Focus Lead za WordPress 5.8.

Pomogla je organizirati neke od najvećih WordPress konferencija, WordCamp Europe 2018 i 2019, s fokusom na dane kontributora (Contributor Days).

Kao samohrana majka u Srbiji, razvila je supermoći usprkos svim izgledima. Lako se da podmititi sa tamnom čokoladom i finim komadom slanine.

### 19:00 - 19:25 : InterpolateCSS library

S razvojem CSS-a (uvođenjem flexbox i grid modula i sl.), izrada fluidnog dizajna je lakša nego ranije, no još uvijek su ostali neriješeni neki prilično česti problemi u izradi, npr: fluidna promjena veličine fonta i fiksni omjer veličina širine i duljine (engl. „aspect ratio“). I dok rješenja za obje stvari postoje – promjena veličine fonta, fiksni omjer širine i duljine, rješenja su u najmanju ruku nezgrapna i teška za održavanje, traže dosta koda i nisu intuitivna.

Susrećući se često s ovim problemima, shvatio sam da bi bilo dobro razviti javascript alat koji bi riješio ove probleme na jednostavan način. Problem se može učiniti više općenitim, može se svesti na problematiku funkcijske ovisnosti zadanog CSS property-ja o nekom drugom CSS property-ju. Tako je nastao interpolateCSS library.

_Lovro Hrust_

Lovro Hrust, mr. sci fizike sa strukom meteorologijom, se nakon završetka studija dugi niz godina profesionalno bavi zaštitom okoliša, s posebnim naglaskom na modeliranje onečišćenja u zraku i modeliranje buke u okolišu. Uz to, od osnovnoškolskih dana se bavi računalnim programiranjem, kasnije i bazama podataka. Prvi kontakt s WordPress-om ostvaruje 2011 kao korisnik, a zatim postupno prelazi u developera istražujući svaki kutak WordPress-a. Kroz godine stekao je znanje
izrade tema, plugin-ova, WordPress nativnih blokova, REST sustava... Od 2019. vlasnik je obrta „Make IT Easy“ za računalno programiranje, u kojem i radi (obrt nije ni na koji način povezan s istoimenom tvrtkom koja je registrirana nakon registracije obrta). Pri izradi ima stalnu suradnicu, profesionalnu web dizajnericu s dugogodišnjim iskustvom s velikim klijentima. Surađuje u razvoju WordPress-a.


### 19:30 Raffle

