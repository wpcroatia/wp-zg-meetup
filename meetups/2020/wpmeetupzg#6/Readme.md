# 6th Zagreb WordPress Meetup

[meetup.com link](https://www.meetup.com/en-AU/Zagreb-WordPress-Meetup/events/267743086/)

# Details

Novu 2020. započinjemo kod Infinuma s našim šestim izdanjem meetupa uz nove, zanimljive i korisne teme. Osim predavanja očekuju vas vrijedne nagrade naših sponzora te pivo i pizza kao odlični dodaci networkingu nakon službenog dijela meetupa.

Vidimo se 30. siječnja od 18 sati u Infinum uredu, Strojarska cesta 22, 13. kat.

Uskoro detaljnije o samim temama i predavačima. Imamo još dva slobodna mjesta i prijave za predavače su otvorene.

Prijava je obavezna (i besplatna) putem meetup.com.

##Raspored

### 18:00 - 18:10 : Okupljanje i uvod

----------------

### 18:10 - 18:40 : Moderan development flow u eri Gutenberga

Dolazak Gutenberga na velika vrata WordPress svijeta iznenadio je mnoge te su skoro svi trebali prilagoditi svoj pristup izradi WordPress stranica u veoma kratko vrijeme. Pokazat ćemo vam kako je Gutenberg utjecao na Infinumov WordPress tim te kako izrađujemo custom blokove koristeći naš novi Eightshift Boilerplate.
Koristeći dinamičke blokove, jednostavnim setupom i objektno orijentiranim pristupom, približili smo naš tim modernom i modularnom načinu programiranja projekata.

_Ivan Ružević, WordPress Team Lead (Infinum)_

Ivan je profesionalni web developer s više od 10 godina iskustva u dizajnu i developmentu. Danas radi kao WordPress Team Lead u Infinum. Njegova specijalnost je front end development, no radio je s raznoraznim tehnologijama i programskim jezicima. Krenuo je kao dizajner 2007. godine, no s vremenom je promijenio fokus na programiranje. Osim front end programskih jezika (JS, CSS/SASS, HTML) radi i s backend tehnologijama u PHPu (Laravel, Symfony, Magento, WordPress). WordPress mu je došao u fokus od verzije 2.8 i od tada se bavi WordPress developmentom.

----------------

### 18:40 - 19:10 : Što klijenti znaju o WordPressu, što misle da znaju i što žele znati?

Ovaj talk će pokušati približiti (WordPress) developerima i dizajnerima drugačiju perspektivu WordPressa - onu klijentsku. Kroz primjere najčešćih upita oko CMSa, najčešćih zabludi i zahtjeva, pričat ćemo o tome koliko osoba koja naručuje i plaća našu uslugu uopće zna o WordPressu i kako mi u Bornfightu pristupamo istome.

_Martina Šestak, Strategic Partnerships Executive (Bornfight)_

Martina brine o klijentima i projektima u Bornfightu, gdje radi već 4 godine. Kombinacija business developmenta i client servicinga dobro joj pogoduje kao jednom ekstrovertu. Kad ne radi, voli se okružiti ljudima, ljubimcima, kvalitetnom muzikom, mirisnim svijećama i tako uživati.

----------------

### 19:10 - 19:40 : WordPresseo

WordPress je jedna od najpopularnijih platforma za izradu web stranica, a preko 30% njih je napravljeno upravo na WordPressu. SEO je jedan od najvažnijih elemenata pri odabiru platforme za izradu web stranice, a mnogi stručnjaci ističu WordPress kao najbolju platformu iz SEO perspektive upravo zbog njegovog jednostavnog setupa. Ova tema će ukratko obraditi odrednice, prednosti i nedostatke WordPressa iz SEO perspektive, ali i navesti nekoliko tehnika kako poboljšati SEO rezultate svoje WordPress web stranice.

_Filip Šinko Morandini, Performance Marketing Specialist (ELVT Digital)_

Filip Šinko Morandini radi kao Performance Marketing Specialist u ELVT Digital agenciji. Kroz svoju marketinšku karijeru, Filip je prošao nekoliko digitalnih agencija u kojima je stekao iskustvo u digitalnom marketingu s fokusom na SEO i PPC na klijentima iz raznih industrija kao što su Cammeo, Ultra Europe, Bačelić, Covideo i Fero Term.

----------------

### 19:40 - 19:45 : Raffle

----------------

### 19.45+ : Networking uz Infinum Dev(ale)oper pivo + pizze
